# Lastenhoitopalvelu


Tarkoituksena on luoda tietokanta Helsinkiin palvelun tarjoajista eli lastenhoitajista ja palvelun tarvitsijoista eli asiakkaista.

Lastenhoitajista tallennetaan nimi, ikä, puhelinnumero sekä lyhyt esittely. Lastenhoitajalla voi olla useita aikoja, jolloin hän on käytettävissä ja nämä ajat löytyvät omasta tietokantataulustaan. Taulusta löytyy aika, hoidettavien lasten maksimimäärä, lasten minimi-ikä, lisätietoja sekä kohta vapaa, joka merkitään trueksi, jos lastenhoitajaa ei vielä ole varattu sekä falseksi jos hänet on varattu ko. aikana.

Asiakkaista talletetaan puhelinnumero, kaupunginosa, perheen lasten lukumäärä ja lyhyt esittely perheestä. Asiakkaaseen voi liittyä useampi lapsi, jotka ovat omassa tietokantataulussaan. Lapsista tallennetaan etunimi, ikä ja maininta, jos on jotain huomioitavaa (lapsen sairaudet tms. voi mainita tässä). Asiakkaaseen voi liittyä useampi lastenhoidon tarve, jotka ovat omassa taulussaan. Näistä kirjataan aika, lapsien lukumäärä ja nuorimman lapsen ikä sekä muut tiedot.

Asiakas voi lisätä itsensä tietokantaan. Lastenhoitaja voi lisätä itsensä tietokantaan. Molemmat voivat poistaa itsensä tietokannasta.

Asiakas voi katsella vapaana olevia lastenhoitajia tietyllä ajalla ja tehdä varauksen lastenhoitajasta. Kun varaus on vahvistettu, saa asiakas lastenhoitajan puhelinnumeron, jotta hän voi tarvittaessa soittaa lastenhoitajalle.

Lastenhoitaja voi katsella tarjolla olevia työkeikkoja ja varata keikan, jolloin lastenhoitaja saa tietoonsa perheen puhelinnumeron. (Asiakkaalle ja lastenhoitajalle lähtee varauksesta tieto.) Molemmat voivat peruuttaa varauksen halutessaan.

Toiminnot:

    Kirjautuminen

    Lastenhoitajan lisääminen

    Tietyllä ajalla tarjolla olevan lastenhoitoavun lisääminen

    Lastenhoitajatarpeen lisääminen

    Lastenhoitajatarjonnan katselu ja varauksen teko

    Tarjottujen työkeikkojen katselu ja varauksen teko

    Varauksen peruutus asiakkaan toimesta

    Varauksen peruutus työntekijän toimesta

    Luettelo lastenhoitajista (tietyllä ajalla?)

Linkit

Tietokantakaavio
